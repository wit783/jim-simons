(นายอาทิตย์ อภิศุทธิคําพร)
"รองจาศาลจังหวัดตรัง

ปฐมเหตุ ท่านผู้ที่สนใจในวิชาโหราศาสตร์ และนิยมใน อรรถรสแห่งวรรณคดี ถ้าหากว่าได้พิจารณาข้อความ ในท้องเรื่องนั้น ด้วยความถี่ถ้วนรอบคอบแล้ว จะเห็น ได้ว่าแทบทุกเรื่อง ท่านผู้ที่รจนานั้นได้บรรจงแทรก บทความรู้ อันเกี่ยวกับวิชาโหราศาสตร์ บรรจุลงไว้ใน ท้องเรื่องนั้นแทบทุกเรื่อง เช่นในบทพระราชนิพนธ์ เรื่องรามเกียรติ์ เสภาขุนช้างขุนแผน พระอภัยมณี ฯลฯ โดยเฉพาะอย่างยิ่งในเรื่องรามเกียรติ์นั้น เกือบทุกเล่ม สมุดไทยมีข้อความโหราศาสตร์สอนแทรกอยู่โดยตลอด ทั้งนี้ก็เป็นเพราะเหตุที่ว่า
องค์พระราชนิพนธ์นั้น นอกจากพระองค์ท่าน จะเป็นผู้ที่เลิศในรัฐประศาสโนบายและยุทธศาสตร์แล้ว พระองค์ท่านยังทรงเชี่ยวชาญในวรรณคดีและวิชา โหราศาสตร์อีกโสดหนึ่งด้วย ฉะนั้นเมื่อได้ทรงพระ ราชนิพนธ์เรื่องรามเกียรติ์ขึ้น จึงได้ทรงแทรกบทความ
รู้ทางโหราศาสตร์ลงไว้ด้วย เข้าใจว่าคงจะทรงมีพระ ราชประสงค์เพื่อที่จะได้ให้ใช้เป็นหลักศึกษาของบุคคล รุ่นหลังสืบต่อไป
อันวิชาโหราศาสตร์เป็นวิชาที่บังเกิดขึ้นมานานแล้ว นับ ด้วยจํานวนพัน ๆ ปีทีเดียว เล่าเรียนกันทุกชาติทุกภาษา มิใช่ ว่าจะมีเฉพาะแต่ประเทศไทยเราเท่านั้น เว้นเสียแต่ว่าการกําหนด หลักวิชานั้น จะมีการผิดแผกแตกต่างกันไปบ้าง ทั้งนี้ก็สุดแต่ภูมิ ประเทศของชาตินั้น ๆ ถ้าแหละว่าวิชานี้เป็นสิ่งเหลวไหล ป่าน ฉะนี้ก็คงจะสูญสลายไปหมดสิ้นแล้ว เนื่องจากเป็นวิชาที่ประกอบ ด้วยหลักการณ์และเหตุผล ที่มีเค้ามูลมาจากรากฐานของความ เป็นจริง จึงได้ยืนยงดํารงอยู่มาตราบเท่าทุกวันนี้ สมดังพระพุทธนิพนธ์ทีว่า สัจจังเว อมตา วาจา คอความจริงเป็นสิ่งที่ไม่รู้จักตายนั่นเอง
สําหรับวิชาโหราศาสตร์ไทยเรานั้น นับแต่ชนชาติไทยเรา ได้รวมกันตั้งราชธานีเป็นปึกแผ่นสมัยสุโขทัย ก็ปรากฏว่าในราช สํานักของพระมหากษัตราธิราชในยุคนั้น คือสมเด็จพระร่วงเจ้า วิชาโหรได้ปรากฏโฉมบรรเจิดจ้าขึ้นแล้วในครั้งกระนั้น และได้ วางรากฐานไว้ให้ชนชั้นหลัง ได้เล่าเรียนศึกษากันจนสืบมาจน กระทั่งถึงทุกวันนี้ แต่เป็นที่น่าเสียดายอยู่ที่ว่าตําราโหราศาสตร์ ของไทยเรา ได้กระจัดกระจายสูญหายไปมากต่อมาก เมื่อตอน
เสียกรุงศรีอยุธยา เท่าที่เหลือสืบมาจนถึงทุกวันนี้ ก็มีอยู่กระท่อนกระแท่นไม่สู้จะสมบูรณ์เป็นเรื่องที่ยุ่งยาก สําหรับผู้ที่สนใจจะ : ศึกษาเล่าเรียนเนื่องว่าวิชานี้นับวันจะหาศึกษาได้ยากประจวบกับท่านที่เก่ง ในทางนี้มักจะปิดบังจึงทําให้วิชาโหราศาสตร์สาปศูนย์ไปอย่างน่า ใจหายที่เดียวเหตุนี้จึงรวบรวมได้ตั้งใจจะสร้างอนุสรณ์สําหรับมารดา สัก สิ่งหนึ่ง ได้ตกลงใจแล้วว่าเห็นจะไม่มีสิ่งใดดีเท่าโหราศาสตร์ ทั้งวิชานี้ก็เป็นสิ่งที่ได้เล่าเรียนตกทอดสืบต่อมา ในสายสกุล ของบิดาและมารดา ซึ่งผู้รวบรวมก็ได้มีโอกาสศึกษาไว้ทั้งสองทาง คือจากท่านผู้เป็นพี่ชายของมารดา พันเอก หลวง ธรณี นิติญาณ สวัสดิ์ อินทรพล) และจากท่านผู้เป็นพี่ชายของบิดา หลวงวิศาลดรุณกร (อั้น สาริกบุตร) นอกจากนั้นยังได้ค้นคว้า เล่าเรียน จากสํานักโหรอีกหลายแห่งด้วยกัน
ฉะนั้นจึงได้จัดการรวบรวมหลักวิชาโหร ตามที่ได้เล่าเรียน มาและเคยได้สอบทานด้วยตนเองมาแล้ว จัดพิมพ์ขึ้นทั้งนี้ก็เพื่อหวังทจะไห้วิทยาการอันล้ำค่านี้ได้ยืนยงคงอยู่ตลอดไป และเพื่อที่จะได้เป็นแนวทาง แก่ท่านผู้สนใจในศาสตร์น บังเกิดความสะดวก ในการศึกษาค้นคว้า อันเนื่องมาจากการกระจัดกระจายของตํารา โหรศาสตร์ไทยเราดังที่ได้กล่าวมานี้
การรวบรวมตําราโหราศาสตร์ในครั้งกระนี้ ได้อาศัยแนว ทางจากพระราชวิจารณ์ทัศนพยากรณ์ ของสมเด็จพระพุทธยอดฟ้าฯ ตามที่ได้ทรงพระราชนิพนธ์ไว้ในเรื่องรามเกียรติ จึงเป็น เหตุให้ต้องขนานนามตําราฉบับนี้ว่า “โหราศาสตร์ในวรรณคดี” นอกไปกว่านี้ก็เพื่อเป็นการเผยแพร่ และเทิดทูนพระเกียรติคุณ ของพระองค์ท่าน จึงได้พยายามรวบรวมผลงานในด้านวิชาโหราศาสตร์ของพระองค์ท่าน ที่ได้ทรงสร้างชิ้นโบว์แดงในวงจักรวาล โหรไทย นํามารวบรวมไว้ ณ ที่นี้ด้วย จึงหวังว่า “วิชาโหราศาสตร์เล่มนี้จะเป็นคู่มือของผู้ที่เริ่มเรียนและผู้ที่เป็นแล้ว จะได้ใช้ เป็นหลักการพยากรณ์ได้เป็นอย่างดียิ่ง”
อาจารย์ เทพย์ สาริกบุตร
